附加詞類訊息ê台語語詞，
[Hù-ka sû luī sìn-sit ê tâi gí gú sû，]
搭配tī教學上ê應用
[Tah-phuè tī kàu-ha̍k siōng ê ìng-iōng]

楊允言，
[Iûnn ún giân，]
大漢技術學院、資訊工程系，
[Tuā-hàn ki-su̍t ha̍k-īnn 、 tsu-sìn kang-tîng hē，]
助理教授。
[Tsōo-lí-kàu-siū。]

劉杰岳，
[Lâu kia̍t ga̍k，]
拋荒台文工作室，
[Pha-hng tâi bûn kang-tsok-sik，]
負責人。
[Hū-tsik-jîn。]

陳鄭弘堯，
[Tân tīnn hông giâu，]
台語文工作者。
[Tâi gí-bûn kang-tsok-tsiá。]

陳柏中，
[Tân peh tiong，]
國立清華大學、物理系，
[Kok-li̍p tshing-huâ-tāi-ha̍k 、 bu̍t-lí hē，]
助理教授。
[Tsōo-lí-kàu-siū。]

摘要
[Tiah-iàu]

語詞搭配(collocation)是學習語詞按怎使用真好ê工具，
[Gú-sû tah-phè sī ha̍k-si̍p gú-sû án-nuá sú-iōng tsin hó ê kang-khū,]
這會tàng透過對語料ê互訊息(mutual information) kah相關度(correlation) ê統計來得著，
[tse ē-tàng thàu-kè tuì gú-liāu ê Hōo-sìn-sit (mutual information) kah Siong-kuan-tōo (correlation) ê thóng-kè lâi tit--tio̍h,]
m̄-koh mā會產生bōe少無必要ê資料(noise)。
[m̄-koh mā ē sán-sing bô pit-iàu ê tsu-liāu (noise).]

本文提出利用詞類ê訊息來進行篩選ê方法，
[Pún-bûn thê-tshut lī-iōng sû-luī sìn-sit lâi tsìn-hîng thai-suán,]
自動kā無必要ê資料the̍h掉，
[tsū-tōng kā bô pit-iàu ê tsu-liāu the̍h-tiāu,]
提升自動台語語詞搭配ê品質，
[thê-sing tsū-tōng Tâi-gú gú-sû tah-phè ê phín-tsit,]
幫贊台語語詞ê學習。
[pang-tsān Tâi-gú gú-sû ê ha̍k-si̍p.]

實驗結果顯示，
[Si̍t-giām kiat-kó hián-sī,]
利用詞類ê篩選，
[lī-iōng sû-luī ê thai-suán,]
動詞-名詞(V-N)詞組比形容詞-名詞(A-N) 詞組會tàng得著khah好ê結果；
[tōng-sû -- bîng-sû ( V-N ) sû-tsoo pí hîng-iông-sû -- bîng-sû ( A-N ) sû-tsoo ē-tàng tit-tio̍h khah-hó ê kiat-kó;]
查詢一個動詞正pêng ê名詞iah是一個名詞倒pêng ê動詞ê語詞搭配，
[tshâ-sûn tsi̍t-ê tōng-sû tsiànn-pîng ê bîng-sû iah-sī tsi̍t-ê bîng-sû tò-pîng ê tōng-sû ê gú-sû tah-phè,]
所chhē出來ê資料mā真有學習參考ê價值。
[sóo tshē--tshut-lâi ê tsu-liāu mā tsin ū ha̍k-si̍p tsham-khó ê kè-ta̍t.]
M̄-koh若beh進一步提升自動語詞搭配ê品質，
[M̄-koh nā beh tsìn-tsi̍t-pōo thê-sing tsū-tōng gú-sû tah-phè ê phín-tsit,]
咱iah-koh有chiâⁿ-chōe空課愛做。
[lán iah-koh ū tsiânn-tsuē khang-khè ài tsuè.]

關鍵詞﹕台語文、
[Kuan-kiān-sû : Tâi-gú-bûn,]
語詞搭配、
[Gú-sû Tah-phè,]
互訊息、
[Hōo-sìn-sit,]
相關度、
[Siong-kuan-tōo,]

1. 踏話頭：語料庫、
[Ta̍h uē-thâu : Gú-liāu-khòo,]

語料庫tō是khǹg語言材料ê倉庫（Ng&Li 2002 p1），
[Gú-liāu-khòo tō-sī khǹg gú-giân tsâi-liāu ê tshng-khòo(Ng&Li 2002 p1),]

伊會sái講是人類所講、
[i ē-sái kóng sī jîn-luī sóo kóng,]
所寫ê語言文字ê一個樣本，
[sóo siá ê gú-giân bûn-jī ê tsi̍t-ê iūnn-pún,]

透過這個樣本，
[Thàu-kuè tsit ê iūnn-pún,]
咱thang透過語料庫了解這個語言、
[lán thang thàu-kè gú-liāu-khòo liáu-kái tsit-ê gú-giân,]
文字ê使用情形。
[bûn-jī ê sú-iōng tsîng-hîng.]

二十世紀60年代，
[Jī-tsa̍p sè-kí lio̍k-khòng nî-tāi,]
英文ê語料庫開始建立，
[Ing-bûn ê gú-liāu-khòo khai-sí kiàn-li̍p,]
90年代，
[kiú-khòng nî-tāi,]
華文ê語料庫mā開始tī台灣、
[Huâ-bûn ê gú-liāu-khòo mā khai-sí tī Tâi-uân,]
中國等所在建立。
[Tiong-kok tíng sóo-tsāi kiàn-li̍p.]
台文ê起步khah òaⁿ，
[Tâi-bûn ê khí-pōo khah uànn,]
一直kàu這(21)世紀chiah開始。
[it-ti̍t kàu tsit (21) sè-kí tsiah khai-sí.]

對強勢語言來講，
[Tuì kiông-sè gú-giân lâi kóng,]
語料庫ê建立代表這個語言ê重要性，
[gú-liāu-khòo ê kiàn-li̍p tāi-piáu tsit-ê gú-giân ê tiōng-iàu-sìng,]
因為建立了後會帶動這個語言ê相關研究，
[in-uī kiàn-li̍p liáu-āu ē tài-tōng tsit-ê gú-giân ê siong-kuan gián-kiù,]
mā宣示伊tī學術界ê地位；
[mā suan-sī i tī ha̍k-su̍t-kài ê tuē-uī;]
對弱勢語言來講，
[tuì jio̍k-sè gú-giân lâi kóng,]
語料庫ê建立是這個語言beh復興ê一個重要基礎，
[gú-liāu-khòo ê kiàn-li̍p sī tsit-ê gú-giân beh ho̍k-hing ê tsi̍t-ê tiōng-iàu ki-tshóo,]
因為利用著主導世界行向ê電腦科技，
[in-uī lī-iōng-tio̍h tsú-tō sè-kài kiânn-hiòng ê tiān-nóo kho-ki,]
而且有機會hō͘這個語言kah其它ê強勢語言做連結。
[jî-tshiánn ū ki-huē hōo tsit-ê gú-giân kah kî-tha ê kiông-sè gú-giân tsuè liân-kiat.]

語料庫ê應用研究有chiâⁿ chōe，
[Gú-liāu-khòo ê ìng-iōng gián-kiù ū tsiânn tsuē,]
tī chia，
[tī tsia,]
阮針對語文教學ê語詞搭配做khah詳細ê探討。
[gún tsiam-tuì gú-bûn kàu-ha̍k ê gú-sû tah-phè tsuè khah siông-suè ê thàm-thó.]

{"臺羅": " Gú-sû tah-phè tō-sī "Gú-sû iōng ē-tàng ū-tshik ê hong-sik tsoo-ha̍p tsuè-hé ê hong-sik", (Ng&Li 2002 p38) mā ū-lâng kóng sī "Kāng tsi̍t-ê bûn-pún lāi-tué, tī tsin kūn ê sóo-tsāi kiōng-tông tshut-hiān ê nn̄g-ê iah-sī nn̄g -ê í-siōng ê gú-sû". (Sinclair 1991 p170) Gú-sû tah-phè ē-sái ha̍k-si̍p-tio̍h tsi̍t-ê gú-sû ê kuàn-iōng hong-huat, pí tsi̍t-ê lē, lán tīng hé-tshia-tuann, koh khì tshia-thâu hù-tsînn the̍h-tio̍h tshia-tuann, lán ē-sái kóng "tshia-tuann phah hó a", "phah" kah "kòng" ê ì-sù sio-kâng, m̄-koh lán buē-sái kóng "tshia-tuann kòng hó a", sóo-í, "phah" kah "tshia-tuann" tō ū tah-phè ê kuan-hē, kî-tiong tsi̍t-ê sû nā-sī iōng tông-gī-sû kā uānn-tiāu, tsit-ê tah-phè kuan-hē bô-it-tīng ē kè-sio̍k tsûn-tsāi. ", "白話字": " Gú-sû tah-phè tō-sī "Gú-sû iōng ē-tàng ū-chhik ê hong-sik cho͘-ha̍p chòe-hé ê hong-sik", (Ng&Li 2002 p38) mā ū-lâng kóng sī "Kāng chi̍t-ê bûn-pún lāi-tóe, tī chin kūn ê só͘-chāi kiōng-tông chhut-hiān ê nn̄g-ê iah-sī nn̄g -ê í-siōng ê gú-sû". (Sinclair 1991 p170) Gú-sû tah-phè ē-sái ha̍k-si̍p-tio̍h chi̍t-ê gú-sû ê koàn-iōng hong-hoat, pí chi̍t-ê lē, lán tīng hé-chhia-toaⁿ, koh khì chhia-thâu hù-chîⁿ the̍h-tio̍h chhia-toaⁿ, lán ē-sái kóng "chhia-toaⁿ phah hó a", "phah" kah "kòng" ê ì-sù sio-kâng, m̄-koh lán bōe-sái kóng "chhia-toaⁿ kòng hó a", só͘-í, "phah" kah "chhia-toaⁿ" tō ū tah-phè ê koan-hē, kî-tiong chi̍t-ê sû nā-sī iōng tông-gī-sû kā ōaⁿ-tiāu, chit-ê tah-phè koan-hē bô-it-tīng ē kè-sio̍k chûn-chāi. "}
